এরে আর কন্ডিশন ভাজা ভাজা করার দিন। রিলিজ হচ্ছে মডিউল-১৭

#module_release #basic_javascript_milestone #module_17

আজকে জাস্ট দুইটা জিনিস। জাস্ট দুইটা। এর বেশি না। এর মধ্যে প্রথমটা হচ্ছে Array । অর্থ্যাৎ কোন একটা ভেরিয়েবলের মধ্যে কিভাবে একাধিক জিনিস রাখবে। শুধু রাখলেই হবে না। আছে কিনা চেক করতে পারবে। মানে Array কি জিনিস। কিভাবে array এর মধ্যে বাক্সবন্দি করে একাধিক উপাদান রাখা যায়। কয়টা উপাদান আছে সেটা জানা যায়। Array এর মধ্যে লুকিয়ে থাকা উপাদান কে কোন চিপায় আছে। কোন পজিশন বা ইনডেক্স এ আছে সেটা বের করা। দরকার হলে ইনডেক্স দিয়ে ডাইরেক্ট চেইঞ্জ করে ফেলা। নতুন উপাদান কিভাবে যোগ করবে কিংবা কোন উপাদান ঝামেলা পাকালে তাকে বের করে দেয়ার সিস্টেম দেখানো হবে। 

 

.

আজকের সেকেন্ড টপিক হচ্ছে-- শর্ত। বা কন্ডিশন। শর্ত সত্য না মিথ্যা সেটা চেক করবে আজকে। সেখানে দেখতে পারবে মোটামুটি ছয়ভাবে শর্ত চেক করা যায়। সেগুলা হচ্ছে-- >, <, ==, !=, <=, >= ব্যস। এইগুলাই। 

< এইটা দিয়ে চেক করবে বাম পাশে যেটা আছে সেটা ডানপাশেরটা থেকে ছোট কিনা 

> এইটা দিয়ে চেক করবে বাম পাশে যেটা আছে সেটা ডানপাশেরটা থেকে বড় কিনা 

== এইটা দিয়ে চেক করবে বাম পাশেরটা আর ডানপাশেরটা দুইটাই সমান কিনা

!= এইটা দিয়ে চেক করবে বাম পাশেরটা আর ডানপাশেরটা দুইটাই অসমান (ডিফারেন্ট বা আলাদা) কিনা

<= এইটা দিয়ে চেক করবে বাম পাশে যেটা আছে সেটা ডানপাশেরটা থেকে ছোট বা সমান কিনা 

>= এইটা দিয়ে চেক করবে বাম পাশে যেটা আছে সেটা ডানপাশেরটা থেকে বড় বা সমান কিনা 

 

এই ছয়টা জিনিস বুঝতে পারলে তোমার কন্ডিশন এর অলমোস্ট অর্ধেক কাজ শেষ। এর পর আসবে আরো দুইটা স্পেশাল জিনিস 

 

দুইটা শর্তের মাঝখানে:

&& থাকার মানে দুইটা শর্তই পূরণ করতে হবে। একটা করবে আরেকটা করবে না। তাহলে হবে না। 

।। থাকার মানে দুইটা শর্তের যেকোন একটা পূরণ করলেই হবে। তবে দুইটাই না করলে হবে না। 

 

.

 

শর্ত অনুসারে আউটপুট 

এরপর ছোট করে আমরা if-else দেখবো। সেখানে দেখবো কোন শর্ত পূরণ করলে কিভাবে আউটপুট দেখাতে হয়। আর শর্ত পূরণ না হলে কিভাবে আউটপুট দেখাতে হয়। এরপর থাকবে একাধিক শর্ত এর মধ্যে দুইটাই পূরণ করতে হলে কিভাবে কোড লিখতে হয়। আর দুইটার যেকোন একটা করলেই হবে। সেক্ষেত্রে কিভাবে কোড লিখতে হয়। এরপর ছোট একটা এডভান্সড অপশন আছে। সেই ভিডিও দেখে রাখো। ফিচারে কখনো না কখনো কাজে লেগে যাবে। 

.

বেসিক জাভাস্ক্রিপ্ট:

গতকাল এবং আজকের মডিউল এর উদ্দেশ্য হচ্ছে কি কি বেসিক বা ফান্ডামেন্টাল জিনিস আছে জাভাস্ক্রিপ্ট এ। এগুলা সম্পর্কে প্রাথমিক ধারণা দেয়া হয়েছে। পুরাপুরি এখন বুঝবে না। এখন শুধু দেখো কিভাবে কি করতে হয়। দুইদিন পরে কিছুটা দেখতে পারবে এই জিনিসগুলো মোটামুটি কিভাবে এপ্লাই করে। তবে এপ্লাই করতে গিয়েও আরো কয়েকটা কনফিউশনে পড়ে যাবে। সেটা এক্সপ্লেইন করা হবে।  

 

.

বুঝতে পারতেছি না কি করবো?

তুমি পাঁচটা জিনিস করতে পারো 

১. ভিডিও একাধিকবার দেখা। কি বুঝছো আর কি বুঝো নাই। সেটা লিখে রাখো। 

২. গুগলে বা youtube সার্চ দিয়ে javascript variable বা javascript array বা জাভাস্ক্রিপ্ট conditionals লিখে সার্চ দিয়ে আরো ভিডিও দেখে বুঝার চেষ্টা করবে। 

৩. আগামীকাল রাত ৯.০০ এর সময় কন্সেপচুয়াল সেশন আসবে। চেষ্টা করবে ৯.০০ এর জুম সেশনে জয়েন করতে। তাহলে এই কনসেপ্টগুলো আরেকবার ভালো করে দেখতে পারবে। আরেকবার রিভিশন হয়ে যাবে। 

৪. কি বুঝেছো আর কি বুঝ নাই সেটা নিয়ে বিস্তারিত আমাদের গ্রূপ এ পোষ্ট করে। 

৫. আমাদের কনসেপ্ট ক্লিয়ার করার সেশনে জয়েন করো। জাস্ট সাপর্ট সেশনে জয়েন করে সেখানে জিজ্ঞেস করলে বলে দিবে 

 

.

আগামীকাল কন্সেপচুয়াল সেশন 

এই পর্যন্ত যে জিনিসগুলো দেখানো হয়েছে সেগুলা আরেকবার বুঝার জন্য আগামীকাল রাত ৯.০০ এর সময় কন্সেপচুয়াল সেশনে জয়েন করো। 

 

আগামীকাল প্রাকটিস/শর্ট মডিউল: 

আগামীকাল জাস্ট ৫টা ভিডিও আসবে। সেখানে নতুন একটা টপিক রিলিজ হবে। আর গত দুইদিনের টপিকগুলোই আরেকবার আলোচনা করা হবে। ডিফারেন্ট ভাবে। তারপরেও কারো বুঝতে সমস্যা হলে আমাদের কনসেপচুয়াল সেশনে জয়েন করতে পারবে। 

 

.

তেড়ে মেরে এগিয়ে এলো array,  

কন্ডিশন এর শর্তগুলোকেকে নেড়ে

ধৈর্য্য দিয়ে চালিয়ে দিলে জ্ঞান খোঁজার x-ray

ভয় বা কঠিন লাগা করতে পারবে না betray