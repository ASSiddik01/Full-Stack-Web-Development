Module 41 

আজকে টেপা মন্ডলের সাথে পরিচয় হবে। রিলিজ হচ্ছে Typescript (মডিউল ৪১)

#module_release #browser_debug_milestone #module_41

 

সূর্যের তাপে বালি একটু গরম হয়ে উঠলে বালি একটু চিকচিক করতেই পারে। সেই চিক চিকানি অবস্থা হয়েছে টাইপস্ক্রিপ্ট এর। এইজন্য এইটার কথা মাঝে মধ্যে শুনে ফেলবে। বিশেষ করে যারা angular নামক জাভাস্ক্রিপ্ট এর ফ্রেমওয়ার্ক নিয়ে কাজ করবে তাদের জন্য এই Typescript জিনিসটা অত্যাবশ্যকীয় পর্যায়ের। আর যারা Angular ছাড়া অন্য ফ্রেমওয়ার্ক যেমন React বা Vue নিয়ে কাজ করবে। তাদের জন্য Typescript অতোটা ইম্পরট্যান্ট না। তবে জানা থাকলে ভালো। হালকা হলেও প্রাথমিক লেভেলের একটু আইডিয়া থাকলে ভালো হয়। বিশেষ করে যদি কখনো দরকার পড়ে তখন প্রাইমারী লেভেলটা ধরতে তেমন কোন কষ্ট হবে না। 

 

.

 

ডকুমেন্টেশন দেখে দেখে পড়া: 

ইংরেজিতে কিছুটা নতুন হলে আমরা সবাই দূর্বল। আজকের পর থেকে তুমি ইংরেজিতে দূর্বল নাকি সবল সেটা নিয়ে কোন শব্দ উচ্চারণ করবে না। কারো কাছে বলার কিছু নাই। বরং কোন কিছু গুগলে সার্চ দিয়ে পড়তে শুরু করে দিবে। বুঝো আর না বুঝ। জাস্ট পড়তে থাকো। যদি ১০% জিনিসও বুঝো তারপরেও পড়তে থাকো। ধীরে ধীরে চালাতে থাকলে এইটা অবশ্যই ইম্প্রুভ হবে। আর এইটার দিকে ধীরে ধীরে একটা অভ্যাস তৈরি করতে হবে। যদিও একজন জুনিয়র ডেভেলপার হিসেবে তুমি হয়তো বেশিরভাগ জিনিস ভিডিও দেখে শিখবে। তবে ধীরে ধীরে জুনিয়র থেকে সিনিয়র ডেভেলপার এর দিকে যেতে থাকলে তোমার ভিডিও দেখার হার কমতে থাকবে আর ডকুমেন্টেশন পড়ার পরিমাণ বাড়তে থাকবে। তাই এখন থেকে ধীরে ধীরে অল্প অল্প করে এই অভ্যাস এর ইঞ্জিন চালু করে দাও। দেখবে করতে করতে এমনিতেই হয়ে যাবে। 

  

.

 

আজকের মডিউল: 

আজকের মডিউল এ দেখানো হবে কিভাবে typescript সেটআপ করতে হয়। কিভাবে html সাথে সরাসরি typescript এর ফাইল এর আংটা লাগানো না গেলেও যেন Typescript ধরে tsc তে নিয়ে গিয়ে জাভাস্ক্রিপ্ট এ কনভার্ট করে তারপর html এর সাথে কানেক্ট করানো যায়। তারপর ধীরে ধীরে শুরু হবে রাগী typescript এর টাইপ নিয়ে খেলা। একদম প্রথমেই number, string, boolean এর মতো সবচেয়ে বেশি ইউজ করা টাইপগুলো নিয়ে কথা হবে। ফাংশনের প্যারামিটার বা ফাংশন এর রিটার্ন নিয়ে কথা। এছাড়াও arrow function এর মধ্যে টাইপ কিভাবে সেট করে সেটা বলা হবে। ওভারঅল ফাংশনের type কিভাবে সেট করা যায় সেটা নিয়ে কথা হবে। শেষের দিকে এসে array এবং objects এর মধ্যে যেসব টাইপ থাকে। এরপর Interface আর class রিলেটেড জিনিসগুলো আলোচনা করা হয়েছে। 

 

.

 

টাইপস্ক্রিপ্ট কতটা জুরুরি? কতটা ফোকাস করতে হবে?: 

একজন নতুন লার্নার হিসেবে টাইপস্ক্রিপ্ট কখনোই জাভাস্ক্রিপ্ট এর চাইতে বেশি ইম্পরট্যান্ট না। আর React ডেভেলপার এর জন্য মাস্ট লাগবেই এমনটা আমি এখন বলবো না। তাই খোলা মনে আজকের মডিউলএর ভিডিওগুলো দেখো। কয়েকটা জিনিস মাথায় রাখতে বলা হবে জাস্ট ওই জিনিস আপাতত মাথায় রাখলেই হবে। আর ফিউচারে কখনো যদি দরকার হয় তাহলে তখন ডকুমেন্টেশন দেখে আরো জেনে নিতে পারবে। বা ইউটিউব এ ভালো টিউটোরিয়ালও আছে। সেখান থেকেও জানতে পারবে। যদি ফিউচারে দরকার হয়। আপাতত এইটা জিনিস এইটা দিয়ে কি হয়। এইটার মধ্যে number, string, boolean, any নামক টাইপ আছে। দরকার হলে interface তৈরি করা যায়। এইটুক জানলেই চলবে। 

 

.

আগামীকাল রিভিশন মডিউল 

এতদিন জাভাস্ক্রিপ্ট এ যা যা শিখেছো সেটার রিভিশন মডিউল আসবে। অর্থাৎ আগামীকাল নতুন কোন জিনিস শেখানো বা দেখানো হবে না। বরং আগের জিনিসগুলোই দেখানো হবে। রিভিশন দেয়া হবে। এছাড়াও এই এসাইনমেন্ট এর পরে আরো দুই দিন রিভিশন ডে দেয়া হবে। জাভাস্ক্রিপ্ট এর জিনিসগুলো রিভিশন দিয়ে দেয়ার জন্য। 

.

 

টাইপস্ক্রিপ্ট অনেকটা মোবাইল দোকানে গিয়ে আইফোন দেখার মতো। 

আমি একটু দেখি, তারপর নেড়েছেড়ে রেখে চলে আসো। 

আপাতত টাইপস্ক্রিপ্ট এর ও একটু দেখো,নাড়ো ছাড়ো 

তারপর সাইডে রেখে সামনে এগুতে থাকো 

 

 

 

